CONSTITUTIONES. 17

18⁰. In Scholis Dominicalibus, aliisve religiosis in-
stituant probati magistri sub directione Rectoris vel
ejus auxiliariorum; sed et Sacerdotes ipsi, et praesertim
Rectores per se pro sua parte huic institutioni dent
operam; nec putent. sibi licere quae muneris sui sunt
negligere, rejecto in alios onere juvenes aliosque rudes
edocendi.

19⁰. Qui prima vice ad Sacram Mensam accessuri
sunt pueri et puellae, diligentera Sacerdotibus instruantur
et praeparentur. Ad hoc per annum integrum anteced-
entem, sernel saltem in hebdomada, et ter, si fieri possit,
in unaquaque hebdomada per mensem cum dimidio ante
Communionis diem, ad Catechesirn vocentur, ac doctri-
nam christianam, de Sacramentis praesertim, edoceantur.

20⁰. Nihil non tentent Rectores quo pueros Catholicos
ad Catechesirn et Scholam vel Domincalem vel quae
habetur diebus ferialibus, statuto tempore trahant;
parentes etiam omnibus quibus poterunt modis inducant
ut partes suas hac in re non negligant.

TITULUS 111.
De Zelo Animarum.

21⁰. Qualis fuit zelus Christi in salutem animarum, ι
talis sit zelus Sacerdotum. Sit itaque Sacerdotis zelus
purus et omnis humanae sordis expers; prudens vero
et secundum scientiam, patiens insuper et perseverans.
Peccatores et errantes convertat, bonos confirmet, pueros
rudesque instituat, miseros sublevet, scandala de medio
tollat, vitia latentia reprimat et evellat, pietatem pro-
moveat.

 

