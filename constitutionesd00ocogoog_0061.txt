52 DE vm ET HONESTATE CLERICORUM.

terquam suorum, nisi Archiepiscopo consentiente, susci-
piant. Nolumus etiam, propter magna mala inde oriunda,
ut Sacerdotes fidelium pecunias ullo quocumque prae-
textu in depositum accipiant.

143⁰. Gravissimis sub poenis vetamus quominus ludis
scenicis et spectaculis, sive tragica sint, sive comica, sive
quae vocantur opero aut choreis clerici intersint, vol-
umusque ut ab illicitis lusibus, imo etiam a licitis avoca-
mentis, quae scandalo esse possint, abstineant.

144⁰. Stricte injungimus omnibus Sacerdotibus ut a
rebus politicis prorsus abstineant. Nemo, sine Nostra
licentia, praesumat juris publici lacere suam de official-
ibus administrationis civilis, vel de candidatis petentibus
munera civilia, existimationem; nec tolerari possit quod,
sub quolibet praetextu, hi candidati causam suam curn
populo agant in aedificio quovis parochiali.

145⁰. Sacerdos saecularium mulierum, ne suis qui-
dem exceptis consortio et familiaritate nimia ne utatur,
neque eas, licet propinqua cognatione conjunctas,
in eadem secum domo commorari sinat, nisi fuerint
vita et moribus spectatissimae, quaeque nullo mod0,
sive directo sive indirecto, se sacris muneribus geren-
dis aut rebus ecclesiae administrandis immisceant. Quod
si Rector habuerit auxiliarium, volumus ut consanguineas
vel affines juniores nullas in ¹domo sua habitare permittat
nisi de Nostro consensu. Praeterea numquam retinean-
tur consanguineorum aut affinium familiae. Curent
etiam Rectores eas tantum sibi ancillas seligere, quarum
aetas provecta et fama illibata omnem suspicionem
amoveat.

 

